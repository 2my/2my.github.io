---
title: "Kolikk"
layout: "post"
permalink: "/2008/09/kolikk.html"
uuid: "5373772466358563"
guid: "tag:blogger.com,1999:blog-36955474.post-5373772466358563"
date: "2008-09-02 17:41:00"
updated: "2008-09-02 17:41:53"
description: 
blogger:
    siteid: "36955474"
    postid: "5373772466358563"
    comments: "0"
categories: 
author: 
    name: "Tommy"
    url: "http://www.blogger.com/profile/16604372255669213767?rel=author"
    image: "http://static.flickr.com/93/279356255_fb52db20a0_o.jpg"
---

<div class="css-full-post-content js-full-post-content">
<div xmlns='http://www.w3.org/1999/xhtml'><br/><br/><big><big>Lenker:<br/></big></big><a href='http://www.doktoronline.no/articles/children/kolikk.html'>doktoronline</a>.<br/><br/>Fra <a href='http://www.helsenytt.no/artikler/kolikk_spedbarn.htm'>helsenytt</a>:<br/><h1><b>Kolikk blant spedbarn
                    </b>
  
                </h1>
                  <p class='ingress'><strong>Professor
      dr. med. og seksjonsoverlege Rolf Lindemann, Intensivavdelingen for nyfødte, 
  Barnesenteret, Ullevål universitetssykehus, intervjuet av Eva Fosse.</strong></p>
<p><strong>Hva er årsaken til at noen spedbarn rammes av kolikk med krampeaktige smerter 
  i magen? Er det noe som øker risikoen for at barnet ditt kan bli rammet 
  av kolikk? Hva kan du gjøre for å lindre smertene til det hylende 
  spedbarnet? Seksjonsoverlege Rolf Lindemann gir svar på dine spørsmål
  om kolikk.</strong></p>
<p>- Kolikk blant
    spedbarn, som kan begynne noen dager etter fødselen, kalles gjerne tremånederskolikk. 
  For når barnet er blitt tre måneder gammelt, blir det oftest slutt 
  på kolikken. Kolikkperioden forskyves tilsvarende for barn som er født 
  for tidlig. Hvis barnet er født en måned for tidlig, vil kolikken 
  slutte etter fire måneder, forklarer Lindemann. </p>
<p><strong>- Hva
      er definisjonen på tremånederskolikk?</strong></p>
<p>- Kolikk er det
    hvis barnet gråter eller er urolig i mer enn tre timer i døgnet,
    i flere enn tre av ukens syv dager, lengre enn tre uker. </p>
<h2><b>Om barnets gråt</b></h2>
<p>Barnelegen understreker
    at hvis barnet gråter mindre enn dette, er det normalt. Du må tåle 
  at babyen gråter av og til. For det er med gråt at barnet kan fortelle 
  deg om sine behov. Gråt er beskjed om et eller annet: Jeg er sulten. Jeg 
  er tørst. Jeg er våt. Jeg vil ha ny bleie. Jeg er for varm. Jeg
  fryser. Jeg vil du skal ta meg opp og kose med meg. </p>
<p>- Hvor mye gråt 
  foreldrene orker å høre på, er avhengig av hvor mye de forventer 
  og kan godta. Noen har en lav terskel og tar opp ungen for å stagge den 
  med en gang den knyr. Men husk at det ikke er farlig for barnet å skrike. 
  Du må være klar over at barnet allerede som nyfødt vil prøve 
  grensene. Babyer som oppnår å bli tatt opp hver gang det gråtes 
  litt, vil ofte fortsette å bruke den metoden. </p>
<p><strong>- Hva
      med forskjellene i spedbarnets gråtemønster? Kan vi høre at 
  det er kolikk-gråt?</strong></p>
<p>- Ja. De fleste
    foreldre vil skjønne at høylydt, vedvarende skriking er smertegråt 
  og kan skyldes kolikk. Ved kolikk, som gir sterke magesmerter, trekker barnet 
  ofte bena opp under seg og krøker seg sammen. Andre typer er søkegråt 
  – ”jeg vil bli ammet” – eller ha litt nærkontakt 
  med dere. Sutring kan ofte være tegn på at barnet er trett og prøver 
  å få sove. Husk at det lille barnet ikke har så mange måter 
  å tilkjennegi sine behov på. Men mor og far blir ofte fort kjent 
  med de forskjellige gråtetypene.</p>
<h2><b>Årsakene til kolikk</b></h2>
<p>Selv om det har
    vært gjennomført utallige vitenskapelige undersøkelser med 
  utprøving av forskjellige hypoteser, er årsakene til tremånederskolikk
  fremdeles ukjent. </p>
<p>- Det eneste som
    er sikkert – det er alle enige om – er at røyking øker 
  risikoen for at den lille kan bli rammet av kolikk. For å unngå 
  kolikk er det viktig at mor ikke røyker under svangerskapet, og at barnet 
  lever i et røykfritt miljø. Med andre ord: Både mor og far 
  bør være røykfrie. Røyk påvirker utviklingen 
  av barnet på en negativ måte, advarer Lindemann.<br/>
  <br/>
  En annen risikofaktor kan være at mor drikker kumelk. Det er vist i noen 
  få studier. </p>
<p>- Derfor kan det
    være verdt et forsøk at den ammende mor unngår kumelk
    noen dager. Kanskje det kan ha en gunstig effekt. </p>
<p>Men Lindemann
    har ikke noen tro på at mor skal endre diett og unngå forskjellige matsorter, 
  for eksempel gassdannende mat som kål og erter.</p>
<p> – Spis hva 
  som helst, men med måte, er hans oppfordring. Overstimulering av spedbarnet 
  har også vært antydet som en årsak til utvikling av kolikk. 
  Det er jo inn i tiden at barn trenger stimulering. Men det kan kanskje bli for 
  mye av det gode. Hvis du stadig tar barnet opp, kan det bli stresset. Gi barnet 
  ro. Hvis ungen er fornøyd kan du la den ligge i fred. Du kan synge eller 
  nynne litt så den lille vet at du er i nærheten. Men det er ikke 
  alltid nødvendig å bære på ungen. La barnet utvikle 
  seg og velge sitt eget levemønster.</p>
<h2><b>Utbredelse</b></h2>
<p>Omtrent to av
    ti spedbarn blir rammet av tremånederskolikk i de skandinaviske land. I andre 
  industrialiserte land er hyppigheten enda høyere, mens utbredelsen i 
  andre kulturer er langt lavere. Barnelegen tror de kulturelle sider av det samfunnet 
  spedbarnet vokser opp i, kan være forklaringen på disse forskjellene. 
  Her kan det foreligge multikulturelle årsaker. </p>
<p>- Vi vet jo ennå 
  ikke hva som er årsaken til tremånederskolikk. Men det er antatt 
  at det kan ha noe med modningen å gjøre. Kanskje barnet har et 
  umodent nervesystem? Risikoen kan også være genetisk betinget, for 
  det er økt risiko for kolikk i noen familier. Men det er ikke nødvendigvis
  arvelig. De psyko-sosiale forhold som barnet lever i kan ha betydning.</p>
<h2><b>Legens oppgave </b></h2>
<p>Når fortvilede, 
  utslitte foreldre kommer til legen eller annet fagpersonell med sitt illskrikende 
  barn, må de bli tatt på alvor. De har vært mer eller mindre 
  uten nattesøvn i uker og dager, for kolikkbarnet skriker oftest om kvelden 
  og natten. Mor og far er ofte på bristepunktet for sammenbrudd når 
  de oppsøker legen.</p>
<p>- Legen må 
  undersøke barnet nøye og utelukke at det ikke er noe alvorlig 
  galt. Gi foreldrene mye tid. Snakk og forklar og gi gode råd. La dem få 
  prate om sine problemer. Og de må få vite at ungen er helt frisk,
  og at skriking ikke er farlig. <br/>
  Barnelegen konstaterer at oppmuntrende meldinger kan være til stor trøst 
  for foreldrene: Se hvor flott og nydelig ungen deres er! Barnet er friskt og 
  det har lov til å skrike! </p>
<h2><b>Gode råd</b></h2>
<p>Mot den smertefulle
    kolikken som oftest skyldes kramper i magen og luft i tarmene til det lille
    spedbarnet, er det utallige kjerringråd og andre gode råd. Barnelege 
  Lindemann nevner noen få: </p>
<p>- Her på 
  avdelingen gir vi behandling med sukkervann: To spiseskjeer vanlig, hvitt sukker 
  i en deciliter vann som varmes opp slik at sukkeret oppløses. Det er 
  nok at barnet får en skje om gangen. Sukkervannet har ofte en smertelindrende 
  effekt. Jeg tror det stimulerer endorfinene, kroppens smertestillende stoffer. 
  Noen kolikkbarn roer seg når de vugges. Andre sovner idet de kommer inn 
  i en bil og blir med på en kjøretur. Jevne lyder som støvsugeren 
  eller rennende vann kan også få den skrikende ungen til å 
  stoppe gråten. Det betyr at vibrasjoner og jevn dur kan ha en positiv 
  virkning mot kolikk. Men dessverre, det samme virker ikke på alle barn. </p>
<p>Du kan også 
  prøve å lindre smertene med en teskje urtete hver time. Bruk te 
  av fennikelfrø, kamille eller karve. Selleriavkok er et annet kjerringråd. 
  Eller du kan kjøpe Minifom eller Ceolat på apoteket. Dette er
  legemidler som nedsetter overflatespenningen og finfordeler luftboblene i tarmen. </p>
<p>Foreldre med et
    kolikk-barn er ofte villige til å prøve alt for å barnet 
  til å roe seg. Hvis de gode rådene fra legen ikke fører frem, 
  er det noen som oppsøker alternativ medisin. <br/>
  Mange kiropraktorer behandler kolikk med gode resultater. Men Lindemann har 
  sine tvil om det er kiropraktikken som heldbreder barnet.</p>
<p>- Ofte er det
    tiden som avgjør resultatet. For behandlingen varer gjerne noen uker, og starter 
  sent i kolikkperioden. Barnet blir kvitt sine kolikksmerter, men da er det blitt 
  tre måneder gammelt, og da er det slutt på tremånederskolikken 
  i alle fall. Det samme gjelder aromaterapi og kinesiologi. Det er andre typer 
  behandlingsformer som blir brukt. Barnet blir lindret. Men da har det gjerne 
  gått tre måneder og kolikkperioden er slutt. Likevel prøver 
  terapeutene å overbevise foreldrene om at deres metode er best: Hadde
  dere bare kommet til meg litt tidligere!</p>
<p>Til slutt understreker 
  professor Rolf Lindemann at kolikk ikke er farlig. <br/>
</p>
                  <p>Publisert: 2006</p>
<p>
<b>Relaterte intervjuer/artikler:</b>
</p>
<ul><li><a href='http://www.helsenytt.no/artikler/magesmerter_barn.htm'>Magesmerter 
      hos barn</a></li><li><a href='http://www.helsenytt.no/artikler/kumelk_allergi.htm'>Når
    barnet har kumelk-allergi</a></li><li><a href='http://www.helsenytt.no/artikler/matallergibarn.htm'>Matallergi hos 
    barn</a></li><li><a href='http://www.helsenytt.no/artikler/spedbarn.htm'>Når spedbarnet 
  bare skriker - hva kan det komme av, hva gjør vi?</a></li></ul><br/><br/><big><big>Fra <a href='http://forum.nybaktmamma.com/showthread.php?t=41159'>nybaktmamma</a>:<br/></big></big>
			
			Hei alle nybakte mødre! <img border='0' class='inlineimg' title='vink' alt='' src='http://forum.nybaktmamma.com/images/smilies/vink.gif'/> <br/>
<br/>
Her skal jeg prøve å samle flere tips som gjelder luftsmerter og andre mageplager til de aller minste <img border='0' class='inlineimg' title='baby' alt='' src='http://forum.nybaktmamma.com/images/smilies/beibi.gif'/>'ene. Det kommer alltid opp en mengde spørsmål når nye klubber ankommer. Håper alle kan finne <i>noe</i> som kan brukes når de minste ikke har det så godt.<br/>
<br/>
<b>Dr. Browns flasker</b><br/>
Disse flaskene er spesialdesignet for å unngå det vakuumet som blir i
andre flasker. Barnet skal da ikke svelge så mye luft og unngå kolikk.
Kjøpes på apotek og mange barneutstyrsbutikker. Selve flasken
inneholder en rørventil med et unikt system som slipper luft til og
unngår vakuum. Denne egner seg til barn som sluker mye luft under
spisingen. Brukte selv denne flasken til vesla var nesten 6 mnd.<br/>
<br/>
<b>Minifom</b> <br/>
Dette er et reseptfritt legemiddel som kjøpes i dråpeform på apotek.
Det nøytraliserer en evt. bobletendens i tarmen. Dersom det blir
liggende bobler eller skum i tarmen, blir det til slutt en slags propp
som hindrer luft fra å komme både opp og ned.<br/>
Dråpene kan gis på skje eller med sprøyte (fra apoteket) rett i munnen
før hvert måltid. Viktig å gi før hvert måltid på dagen for optimal
effekt. Kan sløyfes på natta. <br/>
Optimal effekt oppnås ofte ikke før det har gått 2-5 dager. Middelet er
smakfritt, oppbevares i kjøleskap og kan brukes så lenge barnet har
behov for det. Ofte vokser det av seg problemet etterhvert. Middelet er
i daglig bruk på de fleste nyfødtavdelinger, bl.a. der jeg jobber til
vanlig. Brukte det også på barn nr. 2 i ca. 2 1/2 mnd med god effekt. <br/>
Men ikke alle barn blir hjulpet av Minifom.<br/>
<br/>
<b>Malt</b> <br/>
Dersom barnet har treg mage, sliter med å få avføring, mest promp, kan
malt i melka prøves. Den gjør magen mykere så det blir lettere å få ut
evt. avføring som har klumpet seg.<br/>
Anbefalt døgndose til små barn er 1-2 ts pr. døgnmengde melk, altså
fordelt på det totale barnet skal spise på et døgn. Om man hovedsaklig
ammer kan det være vanskelig å vite. Da kan man dyppe ei teskje såvidt
i malten og blande i varmet melk. Malt løser seg best når melka er god
og varm. Røres godt ut.<br/>
Om man hovedsaklig gir MM/MME på flaske er det enkelt å regne ut
mengden. Da kan malten røres ut i en liten mengde melk og blandes med
døgnmengden i en mugge og fordele. Her må man bare prøve seg fram og
finne en framgangsmåte som funker.<br/>
Også her kan det ta noen dager før man oppnår optimal effekt. Det
viktige er å fortsette noen dager etter oppnådd effekt så magen
stabiliserer seg. Deretter kan man trappe ned, f.eks. gi annenhvert
måltid med og uten malt til man finner en passende dose, eller man kan
slutte helt.<br/>
Malt er et rent B-vitamin og fint næringsmiddel også. Står som regel sammen med vitaminer i butikken. Oppbevares i kjøkkenskap.<br/>
<br/>
<b>Fenikkelte</b> <br/>
Dersom barnet har luftsmerter enten ved raping, promp eller avføring,
kan man forsøke fenikkelte. Denne krydderurten kjøpes i små
krydderposer på apotek eller helsekost og kokes til te. <br/>
Oppskrift:<br/>
2 1/2 dl vann<br/>
1 ts fenikkelfrø<br/>
Kok opp og la småkoke 2 min. La det trekke ytterligere noen min, avkjøl og sil.<br/>
Holdbart 2 døgn i kjøleskap. Kan med fordel fryses i isterningposer og tines en og en i romtemp etter behov.<br/>
Gi barnet 2 ml eller 1/2 teskje før hvert måltid, helst 15 min før.
Kanskje i forbindelse med stell? Bruk teskje eller sprøyte i munnen til
barnet.<br/>
<br/>
<b>Babymassasje</b> <br/>
På dette feltet har jeg ingen konkret erfaring. Men massasje av hele
barnet, også magen, har både en beroligende og avslappende effekt.
Dette gjelder også foreldrene! <img border='0' class='inlineimg' title=';)' alt='' src='http://forum.nybaktmamma.com/images/smilies/blunket.gif'/> Bruk milde oljer uten sterke lukter eller en fuktighetskrem. Dette fins det mer info om bl.a. her:<br/>
<a target='_self' href='http://www.babymassasje.com/'>www.babymassasje.com</a> <br/>
<br/>
<b>Kiropraktor</b> <br/>
Dette er også en utvei dersom plagene blir veldig store. Mange barn
trenger bare noen få behandlinger for å bli bedre. Låste virvler i
ryggen kan gi store luftplager til barn. Behandlingen er smertefri og
koster fra 200-500,- pr. behandling.<br/>
<br/>
Håper noe av dette var til nytte. Bruk ellers SØK-funksjonen øverst til
høyre på sidene til å finne mer informasjon om det dere trenger, eller
rundt på dette forum.<br/><br/><big><big>Fra <a href='http://www.lulli.org/kaosmamma/?tag=kolikk'>kaosmamma</a>:<br/></big></big><strong>* Malt i flaska</strong><br/>
Ettersom han fikk MME fra han var 4 uker gammel, og litt MME før det
også, blandet vi malt i melka hans. 1/2 ts til 1 ts i hver flaske.<br/>
<strong>* Sukkervann.</strong><br/>
1 dl kokt vann blandet med 2 ss sukker. Jeg har også hørt 1 ss sukker,
men vi brukte etterhvert 2 ss. Den første gangen han fikk det fikk han
under 1/2 ts, og etter å ha grått i tre timer, så ble det stille i
løpet av et halvt minutt! Etterhvert fikk han mere, når han ble større.<br/>
<strong>* Vippestol</strong><br/>
BabyBjørn sin vippestol har vært genial for oss. Han roet seg veldig ofte der.<br/>
<strong>* Akupunktør</strong><br/>
De var det første vi prøvde. Om det hjalp er jeg ikke helt sikker på, men han var ofte roligere da vi kom derfra.<br/>
<strong>* Kiropraktor</strong><br/>
Det hjalp! Det tok tre behandlinger, men da fikk vi mer eller mindre ny baby i noen dager. Helt utrolig.<br/>
<strong>* Fenikkelte</strong><br/>
Blandes med litt sukker og gis ved mageknip - funket bra her.<br/>
<strong>* Kolikkte</strong><br/>
Jeg lager ammete og kamillete, som jeg blander 50/50, og blander i litt
sukker. Gir 20-30 ml før hvert måltid. Dette funker også veldig bra.<br/>
<strong>* Minifom</strong><br/>
Har brukt det, men hvor mye det funker, vet jeg ikke..<br/>
<strong>* Bæresjal</strong><br/>
Genialt. Ofte det eneste stedet han roet seg..<br/><br/><big><big>Fenikkelte (fra <a href='http://forum.snartmamma.com/archive/index.php/t-79574.html'>SnartMamma</a>):<br/></big></big>
1 ts. Fenikkel(hel+2,5 dl vann. Kokes i 2-5 min.<br/>
Skal så trekk i 2 min, siles og avkjøles.<br/>
Oppbevares i kjøleskap. Holdbar i 2 døgn.<br/>
Dose: 5 ml*2(barn&lt;1,5 kg)<br/>
10-20 ml *2 (til større barn)<br/>
<br/>
Jeg fikk beskjed om å gi 2 ml. før hvert måltid :)<br/><br/></div>
</div>