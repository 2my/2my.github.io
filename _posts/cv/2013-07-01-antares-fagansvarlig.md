---
title: Fagansvarlig frontend
categories: [cv, project]
layout: "posts"
---

2011.06 - 2013.06	20%
Antares Gruppen AS (nå i Acando)
Fagansvarlig frontend, primus motor, arkitekt, systemadministrator.
Beskrivelse: Antares opprettet en faggruppe for å støtte de ansattes faglige utvikling, sette faglig agenda og synliggjøre Antares eksternt.

Som en av tre var Tommy med og startet faggruppearbeidet hos Antares. Han tok flere initiativ og bidro sterkt til at Antares fikk systemer for å drive et internt faglig nettverk med e-bibliotek, Yammer, intern blogg og etterhvert Wiki. Han arrangerte alle fagmøtene i perioden (månedlig), og fikk gjennomslag for 2 serier med fagmøter innenfor frontend, den første med tema web gui utvikling (html5, JavaScript, jQuery), den andre med tema mobil utvikling (PhoneGap, Testrammeverk, Android Native). Android native fagmøtene ble også workshop på JavaZone 2012, med glitrende tilbakemeldinger.
Tommy startet og drev prosesssen med å flytte Antares sine utviklingssystemer fra tjenerrommet til skybaserte systemer, han ledet kravspesifiseringen, evaluerte tilbudene og gjorde jobben med å flytte prosjekter fra inhouse Jira (v4.1) til OnDemand Jira (v6 i skya), og å flytte versjonskontroll fra inhouse Subversion til Git (BitBucket). Han satte opp og administrerte BitBucket, Jira og Confluence, som siden ble brukt i alle interne prosjekter.
Tommy ble også pådriver for å flytte Antares’ applikasjoner for timeregistrering og fakturering til en skybasert plattform på en måte som bygde salgbar kompetanse internt. Han evaluerte flere skyplattformer og igangsatte spesifikasjons- og arkitekturarbeidet som resulterte i gjennomføring av flere prosjekt der man stegvis flytta den interne applikasjonen ut til flere mindre tjenester som kjørte på Heroku PaaS skytjener med REST seg imellom.

Teknologi: Git, Subversion, BitBucket, Jira, Confluence, Heroku, Java, REST.

Hovedoppgaver og ansvar: Støtte ansattes faglige utvikling, sette faglig agenda for Antares og synliggjøre Antares eksternt.