---
title: Fagansvarlig frontend
categories: [cv, project]
layout: "posts"
---

2011.08 - 2013.06	20%
Antares Gruppen AS (nå i Acando)
Fagansvarlig frontend, primus motor, arkitekt, systemadministrator.
Beskrivelse: Antares opprettet en faggruppe for å støtte de ansattes faglige utvikling, sette faglig agenda og synliggjøre Antares eksternt.
Som en av tre fagansvarlige var Tommy med og startet faggruppearbeidet hos Antares. Han tok flere initiativ og bidro sterkt til at Antares fikk systemer for å drive et internt faglig nettverk (e-bibliotek, Yammer, intern blogg og etterhvert Wiki). Arrangerte alle fagmøtene i perioden (månedlig), og fikk gjennomslag for 2 serier med fagmøter innenfor frontend, den første med tema web gui utvikling (html5, JavaScript, jQuery), den andre med tema mobil utvikling (PhoneGap, Testrammeverk, Android Native). Android native fagmøtene ble også workshop på JavaZone 2012, med glitrende tilbakemeldinger.
Jan, som drifta systemene for interne utviklingsprosjekt, var ute i oppdrag, så Tommy så sitt snitt til å få flytta Antares sine utviklingssystemer fra tjenerrommet til skybaserte systemer. Han startet og drev denne prosesssen fremover, ledet kravspesifiseringen, evaluerte tilbudene og gjorde jobben med å flytte prosjekter fra inhouse Jira (v4.1) til OnDemand Jira (v6 i skya), og å flytte versjonskontroll fra inhouse Subversion til Git (BitBucket). Han satte opp og har fortsatt å administrere BitBucket, Jira og Confluence siden den gang. Har lagt ut en del open source på bitbucket.org/antaresgruppen (mest fagmøter). Antares bruker nå Atlassian OnDemand sky­tjenester på alle interne prosjekter.
Også Antares’ internutvikla applikasjoner for timeregistrering og fakturering, TimeReg, mista driftsstøtte. Tommy ble pådriver for å flytte denne til en skybasert plattform i en micro-service basert løsningsarkitektur. Han evaluerte flere skyplattformer og igangsatte spesifikasjons- og arkitekturarbeidet som satte rammene for prosjekter som skulle gjøre dette på en måte som bygde kompetanse internt. Resulterte i gjennomføring av flere prosjekt der man stegvis flytta den interne applikasjonen ut til flere mindre som kjørte på Heroku PaaS skytjener med REST seg imellom.
Teknologi: Git, Subversion, BitBucket, Jira, Confluence, Heroku, Java, REST.
Hovedoppgaver og ansvar: Støtte ansattes faglige utvikling, sette faglig agenda for Antares og synliggjøre Antares eksternt.